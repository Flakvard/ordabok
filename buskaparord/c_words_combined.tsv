CBA	cost-benefit analysis; greining at taka avgerðir eftir; hugskotið er, at allir fyrimunir og allir vansar, sum standast av avgerðini, verða gjørdir upp í peningi sum vinningur og kostnaður
ceteris paribus	(latín) alt annað hildið óbroytt; í talu verður vanliga sagt: alt annað líka; í búskapi verður hugtakið nýtt, tá ið víst verður á, hvørja ávirkan ein broyting í einum búskaparligum variabli hevur á ein annan variabul, tá ið allir aðrir variablar, ið kunnu ávirka tann seinna, eru óbroyttir
CIF	cost, insurance and freight; einIncotermsveitingartreyt, har seljarin rindar fyri flutningin, og har vøran er latin, tá ið skipið er komið í ta havn, sum er nevnd
CRM	customer relationship management; hættir at læra meira um tørv og atferð hjá kundunum fyri at vita, hvat virkið skal gera fyri at hava nøgdar kundar, ið eru trúgvir móti virkinum; ein av hesum hættum erone-to-one marketing
