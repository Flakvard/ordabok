Y-áskoðan	ástøði um menniskjaáskoðan, at arbeiði er líka natúrligt sum spæl og svøvnur, at fólk vilja taka ábyrgd og taka stig til at loysa tvørleikar; leiðarar, ið hava hesa áskoðan, hava tí ofta ein demokratiskan leiðsluhátt; síX-áskoðanogZ-ástøði
yrki	sívinnugrein
yrkisglíðing	tað, at ein vinnugrein fer at selja vørur og tænastur frá øðrum vinnugreinum
yvirkapasitetur	tað, at eitt virki hevur nógv størri framleiðsluorku, enn eftirspurningur er til; almennir stovnar sum sjúkrahús og skúlar kunnu eisini hava yvirkapasitet; í ringum tíðum við lágkonjunkturi verður eisini tosað um, at yvirkapasitetur er í samfelagnum sum heild
yvirkursgrunnur	postur undir eginkapitali, sum er komin av, at partapeningur er teknaður fyri yvirkurs, og tí er munurin millum inngoldna upphædd og áljóðandi partapening bókað í henda grunn
yvirskot	munur millum inntøku (umsetning) og kostnað hjá einum virki í einum tíðarskeiði, tá ið inntøkan er størri enn kostnaðurin; tað sama sum avlop og innkoma; síhallogúrslit
